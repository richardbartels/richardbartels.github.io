[
  {
    "objectID": "posts.html",
    "href": "posts.html",
    "title": "My Blog",
    "section": "",
    "text": "Zestig van Texel 2024 - 120km\n\n\n\n\n\n\nsports\n\n\nrunning\n\n\n\n\n\n\n\n\n\nApr 17, 2024\n\n\nRichard Bartels\n\n\n\n\n\n\n\n\n\n\n\n\nDevil’s trail Rijk van Nijmegen (33km) - 2023\n\n\n\n\n\n\nsports\n\n\nrunning\n\n\n\n\n\n\n\n\n\nNov 3, 2023\n\n\nRichard Bartels\n\n\n\n\n\n\n\n\n\n\n\n\nSallandtrail 80km - 2023\n\n\n\n\n\n\nsports\n\n\nrunning\n\n\n\n\n\n\n\n\n\nMar 17, 2023\n\n\nRichard Bartels\n\n\n\n\n\n\n\n\n\n\n\n\nGrand Trail des Lacs & Chateaux 160 - 2022\n\n\n\n\n\n\nsports\n\n\nrunning\n\n\n\n\n\n\n\n\n\nMay 29, 2022\n\n\nRichard Bartels\n\n\n\n\n\n\nNo matching items"
  },
  {
    "objectID": "posts/2024-03-24_Zestig-van-Texel/index.html",
    "href": "posts/2024-03-24_Zestig-van-Texel/index.html",
    "title": "Zestig van Texel 2024 - 120km",
    "section": "",
    "text": "Zondag 24 maart 2024 04.35 in de ochtend, het startschot van de 120 van Texel op de atletiekbaan van den Burg. De weersverwachtingen zijn onheilspellend, windkracht 7 WNW, onvoorspelbare stortbuien en mogelijk hagel, en een gevoelstemperatuur van rond het vriespunt. Het begin van een lange dag. Maar eerst hoe we hier terecht zijn gekomen.\nHidde had het idee om met een groepje naar Texel te gaan om daar de estafette te lopen. Ik wilde ook wel mee, maar dan wel voor de solo. En liever nog voor de 120km. Dus schreef ik half september een mail naar Henri Thunnissen met het verzoek voor een wildcard. Ik heb nog nooit een verharde ultra gelopen en daarmee ook niet aan de kwalificatieesien voldaan. Echter, was de combinatie van een goede 100 mijl race en een relatief snelle 80km bij de Sallandtrail voldoende voor een wildcard, dus na de inschrijving kon de voorbereiding beginnen.\nTrainen voor zo’n lange ultra naast een gezin met een jong kindje en een baan is best een uitdaging![^1] In de voorbereiding heb ik een paar races gelopen. De lange Devil’s trail van Utrecht en Nijmegen, Olne-Spa-Olne (70km) in November, de Otterloo Trailrun in januari en de Driebergenloop halve marathon begin maart. De resultaten waren wisselend, Utrecht ging goed, Nijmegen ging goed (maar liep ik verkeerd), OSO was pittig door de hoogtemeters en maakte ik een foutje met mijn voeding (maar de helft van het poeder in de bidon gedaan…), en Otterlo en Driebergen gingen weer goed. Met de snelheid zat het wel goed, de vraag was meer hoe het met de afstand zou gaan. Door naar werk hard te lopen lukte het om aardig wat kilometers te maken, tegen de 100km per week. Maar aan echt lange trainingen ontbrak het een beetje. Twee keer ongeveer een marathon afstand en één keer 65km (met wat marathonblokken van Stephan tussendoor). Die gingen allemaal goed, dus ik had er wel vertrouwen in dat het met de juiste voeding goed moest komen.\nMet een groepje hadden we een mooi huisje gehuurd nabij de Koog. Op vrijdag 22 maart namen we met een volbepakte auto (kind, hond, spullen en boodschappen voor een heel huis voor een weekend) de boot naar Texel. De nacht van vrijdag op zaterdag was wat minder, ik werd vaak wakker. Vast een beetje door de zenuwen en een beetje door het slapen op een nieuwe plek. Wel jammer, want dit was nou net een nacht om een beetje extra bij te slapen. Zaterdag zijn we met zijn allen naar paal 9 gegaan voor een wandeling. Ik had nog even het idee om een parcoursverkenning te doen bij de Hors, maar door de harde wind en soms regen hebben we dat maar overgeslagen. Ook de wandeling was wat ingekort door de wind, maar de warme chocomel in het strandpaviljoen smaakte heerlijk! ’s Middags nog even rondkijken bij de Stayokay en shirtjes ophalen en daarna optijd naar huis voor het eten en rond 20.30 te bed! Ondanks dat ik nog vrij moe was van de nacht tevoren lukte het niet direct de slaap te vatten. Gelukkig sliep ik wel redelijk, al werd ik ook weer ruim voor de wekker van 02.30 wakker. Goed, de slaap tot dusver zat niet mee, maar ik voel mij verder prima. Samen met Tera, die zo lief was om even mee op te staan, aan het ontbijt. Na afronding van alle ochtendrituelen is het dan om 03.50 tijd om naar de start te gaan. Iets te laat zoals gewoonlijk, maar de wind staat in de rug dus heel lang is het niet fietsen."
  },
  {
    "objectID": "posts/2024-03-24_Zestig-van-Texel/index.html#km-naar-de-vuurtoren-van-de-cocksdorp",
    "href": "posts/2024-03-24_Zestig-van-Texel/index.html#km-naar-de-vuurtoren-van-de-cocksdorp",
    "title": "Zestig van Texel 2024 - 120km",
    "section": "0 - 25km: naar de vuurtoren van de Cocksdorp",
    "text": "0 - 25km: naar de vuurtoren van de Cocksdorp\nOm 04.30 lopen we naar buiten vanuit de kantine van de atletiekbaan. Binnen heb ik kort gesproken met een aantal jongens met een drone, zij volgen vandaag Jeroen van Veen, één van de deelnemers en tevens sponsorloper die geld inzamelt voor het Prinses Maxima Centrum. De banaan is op en de sportdrank ook dus het hele ritueel zit erop en ik ben klaar voor de start. Om 04.35 dan het startschot, ik start in korte broek, met mijn (nieuwe) enkel tubes, t-shirt (merino), regenjack, waterdichte handschoenen die ik woensdagavond nog in allerijl online besteld heb, en petje. Wat aan te trekken was nog een flinke vraag, want met dit weer is het moeilijk inschatten wat verstandig is. Tera heb ik een tas gegeven met droge shirts, sokken etc. Voor nu hoop ik vooral dat mijn kern warm genoeg blijft. Gelukkig is het tot dusver droog.\nWe beginnen met bijna vier rondjes op de atletiekbaan. Best bijzonder om half vijf ’s ochtends. Ik tel de lopers voor mij, dat zijn er vijf. Naast mij loopt nog Werner Roels, veelvoudig deelnemer op Texel en tevens mijn mede-pacer bij de marathon van Rotterdam afgelopen jaar. Zodra we de atletiekbaan afdraaien gaan de hoofdlampjes aan en komen alle fietsbegeleiders ook het parcours op. Zover ik zie heeft iedereen in mijn buurt een fietsbegeleider bij. Deze mogen, behalve de stukken over het strand, de route meefietsen. Zelf loop ik zonder fietsbegeleider. Ik was bang dat ik mij teveel verantwoordelijk zou voelen over of het wel goed zou gaan met de fietser (zeker als het zulk slecht weer is) en daarnaast vind ik het ook niet erg om met een vestje te lopen. Hierin zit in principe genoeg voor de eerste 60km (starten met 2.5l sportdrank en een stuk of 14 gels). Bovendien is dit vestje een stuk comfortabeler dan mijn rugzak met laptop voor woon/werkverkeer loopjes.\n\n\n\nOp de atletiekbaan. © Cees Timmer\n\n\nHet eerste stuk op de Schansweg waait het in de rug. Het tempo ligt rond de 4’45”/km tot 5’/km, prima precies wat ik mij voorgenomen had. De vijf lampjes voor mij zie ik in rap tempo aan de horizon verdwijnen. Na ruim vijf kilometer is het linksaf en beginnen we aan de toch noordwaarts richting de Cocksdorp. Ondanks dat dit mijn eerste Zestig van Texel is ken ik de omgeving wel. Langs dit stuk kust heb ik ooit mijn eerste triathlon gedaan, de kwart triathlon van Texel in 2014, toen was het ook stormachtig! Daarnaast ook al vaker het eiland met de fiets verkend. Ik had verwacht dat de wind op dit stuk al schuin tegen zou staan, maar dat valt mij eigenlijk alles mee. Ondanks het routekaartje op mijn horloge is het bij de haven van Oudeschild toch even zoeken, gelukkig loop ik nog steeds naast Werner en zijn fietsbegeleider geeft ruim optijd aanwijzigingen. Toch wel handig!\nNa Oudeschild lopen we buitensdijks verder totdat we de polder Zandkes verlaten, daar lopen we nog even een klein stukje verkeerd (afslag te vroeg genomen) en gaan we binnensdijks verder. Na een kleine twintig kilometer halen we Mascha Rondhuis bij, de eerste vrouw in de race. Zij sluit bij ons aan, dus gedrieen lopen we verder. Als snel gaan we een kluft op en lopen we buitensdijks verder. En hier begint het, een hevige hagelbui overvalt ons. De wind is inmiddels ook wat minder gunstig en staat nu soms wel schuin tot iets tegen. Na de regen moet ik mijn benen even losschudden, knieen waren toch een beetje koud geworden. De handschoenen waren wel een hele goede keuze! Met wisselvallig weer lopen we verder, richting de vuurtoren. Ik voel mij nog prima en na ongeveer 25km gaan we de duinen in en begint de tocht zuidwaarts richting de boot."
  },
  {
    "objectID": "posts/2024-03-24_Zestig-van-Texel/index.html#km-naar-de-boot",
    "href": "posts/2024-03-24_Zestig-van-Texel/index.html#km-naar-de-boot",
    "title": "Zestig van Texel 2024 - 120km",
    "section": "25 - 60km: naar de boot",
    "text": "25 - 60km: naar de boot\nIn het duingebied gaat het tempo in ons groepje iets omhoog, net onder de 4’40”/km. Dat hoeft van mij niet perse, maar in een groepje lopen is toch prettiger. Even later haakt Mascha af en lopen we weer met twee. Bij het 30km punt is het linksaf de duin op en dan de Slutfervallei in. Het is inmiddels helemaal ligt en de hoofdlamp kan weg. Ik heb mij ingesteld op het 38km punt, want daar staat Tera voor het eerst. Eerst nog door de Sluftervallei heen en dat valt niet mee. Het is hier en daar flink glibberen op de natte grindpaden en mijn schoenen hebben zo goed als geen profiel. Gelukkig lukt het om overeind te blijven.\nAan het einde door het poortje en rechtsaf richting het strand bij paal 21. Ik zet vast mijn bril op, want ik heb gisteren gemerkt hoe erg je op de strandopgang gezandstraalt kan worden. Op de parkeerplaats staan Tera, Maik, Merel en Elias. Fijn! Maik pakt mijn lampje aan en we gaan door het strand op.\nOp het eerste stuk strand halen we op een gegeven moment Bram van Rijswijk bij. Met zijn drieën verlaten we het strand. Na wat geslinger door de duinen draaien we het bos in en daar staan Maik en Merel onverwachts als support! Het stuk door de Dennen gaat weer redelijk rap en al vrij vlot beginnen we aan het tweede stuk strand. Dit is het stuk dat ik eigenlijk had willen verkennen, zoals aanbevolen, maar waarvan ik heb afgezien vanwege de slechte weersomstandigheden gisteren. Ik volg gewoon bij het stuk door de Hors en we lopen een prima lijn.\nNog steeds met z’n drieën verlaten we ook het tweede stuk strand en dan gaat het richting het keerpunt. Ons groepje wordt iets uit elkaar getrokken, ik wil er zeker niet achter komen te zitten want straks op het strand gaat het tegen de wind in. Bram loopt iets weg en Werner loopt er iets achter. Vlak voor het keerpunt zie ik voor het eerst Cora en Hessel die ‘s ochtends met de boot over zijn gekomen. Ze hebben Elias bij. Ik heb niet echt tijd om wat te zeggen, want ik weet ook dat ik op het keerpunt nog mijn voeding (drank en gels) moet bijvullen. En dat moet vlug want anders kom ik wel alleen te zitten. Tera en Maik staan klaar. Van Maik krijg ik een stuk of 12 nieuwe gels en van Tera twee nieuwe bidons sportdrank en dat alles binnen een paar seconde, een heuse formule 1 pitstop! Pal achter Werner keer ik en begin ik aan de terugweg. Ditmaal iets meer tijd om Cora, Hessel en Elias te groeten. Elias zit in de wandelwagen met een bordje ’HUP PAPA!’ op schoot."
  },
  {
    "objectID": "posts/2024-03-24_Zestig-van-Texel/index.html#km-windkracht-7-of-8-tegen",
    "href": "posts/2024-03-24_Zestig-van-Texel/index.html#km-windkracht-7-of-8-tegen",
    "title": "Zestig van Texel 2024 - 120km",
    "section": "60 - 72km: windkracht 7 (of 8?) tegen",
    "text": "60 - 72km: windkracht 7 (of 8?) tegen\nOp het stuk terug richting de Hors loopt Bram weg. Hij zal de wedstrijd uiteindelijk winnen en ik zie hem dan ook niet meer terug. Werner is nog altijd in de buurt en samen beginnen we aan het stuk strand. Echter, sinds een stukje voor het keerpunt ben ik mij al iets minder gaan voelen. Dat is nu nog steeds zo. Ik hoop maar dat ik erdoorheen kom. Er zit vaker wel een mindere fase in een lange race, dat kan ook weer overgaan. Gewoon doorgaan dus. Het strand is flink ploeteren en de tempo’s lopen dan aardig op. Het hele stuk loop ik achter Werner. Daar voel ik mij gezien de harde wind best een beetje lullig over, maar bij het afgaan van het strand zeg hem ook dat ik hem ga laten gaan. Helaas. Ik wens hem succes en na de strandafgang stop ik met lopen. De eerste bemande post die we tegenkomen, en ik wil cola en wat zouts. Ik neem nog een tweede kopje van de helden die ook met dit weer daar staan en begin voorzichtig weer te lopen."
  },
  {
    "objectID": "posts/2024-03-24_Zestig-van-Texel/index.html#alleen-maar-niet-alleen",
    "href": "posts/2024-03-24_Zestig-van-Texel/index.html#alleen-maar-niet-alleen",
    "title": "Zestig van Texel 2024 - 120km",
    "section": "72 - 120: alleen maar niet alleen",
    "text": "72 - 120: alleen maar niet alleen\nEn dan weet je dat het een lange dag gaat worden. Mijn bovenbenen lopen helemaal vol en het is nog 48 lange kilometers naar de finish. We beginnen er toch maar aan. Weer door de Dennen, door de duinen en via het smalle pad het strand op. Ditmaal alleen over het strand. Ik stoor me aan mijn schoenen, die voelen te hard. Gelukkig weet ik dat Cora en Hessel bij de strandafgang staan, dat is een richtpunt. Eenmaal bij de strandafgang staan ze klaar om mij snel nieuwe flesjes drinken te geven. Maar ik geef aan dat het niet zoveel haast heeft. De tank is aardig leeg dus in plaats van vooraan meedoen is uitlopen het nieuwe devies. Ik ruil mijn schoenen voor Cliftons en neem bij de tweede drankpost nog maar een colaatje en wat winegums. Ja ik eet vegetarisch, overwegend veganistisch, maar nadenken of er gelatine in de winegums wordt door mijn lichaam vermeden.\n\n\n\nCola na de laatste strandafgang\n\n\nOk door, de Sluftervallei in. Daar wordt ik tegen het eind ingehaald door een flinke groep en die lopen hard. Het is de kopgroep van de 60km. Ik lijk wel stil te staan vergeleken bij hen. Maar ze nemen wel de moeite mij even aan te moedigen! Het extra startnummer achterop mijn racevest zal nog veel goede dienst gaan doen deze dag.\nHet stuk tussen de Sluftervallei en de Cocksdorp gaat dan wel weer aardig. Hier wordt ik zo nu en dan ingehaald door een solo 60km loper. Bij het verlaten van de duinen staan ook Cora en Hessel weer. Dit was ongepland maar wel fijn!\nMaar dan begint de echte lijdensweg, terug vanuit de Cocksdorp langs de Oostkust naar benenden met een uitstapje door Oosterend. Ik stop bij elke post voor meer Cola. En na elke keer stoppen is het ontzettend moeilijk om weer te gaan lopen. Mijn bovenbenen zijn opgeblazen en de dip waarvan ik dacht dat ik die misschien nog wel zou overkomen is een gapende diepte geworden waar ik vandaag niet meer uit ga klimmen. Compleet leeg ben ik niet, dat ik het uit ga lopen daar heb ik wel vertrouwen in. Alleen de afstand (ruim 20km) daar kijk ik tegenop. Dat zegt genoeg, ik had hier moeten denken “kom op, nog maar 20km”. In plaats daarvan tel ik de kilometers. Ik word ook niet meer ingehaald door eenlingen, maar inmiddels door hordes mensen, solo en estafettelopers tezamen. En bijna iedereen moedigt aan. Onbekenden en soms bekenden. Elke keer weer een klein lichtpuntje. Cora en Hessel staan op alle afgesproken plaatsen klaar, en vaker. Cora loopt op 17km van de finish, bij het laatste wisselpunt van de estafettelopers, een stukje mee en Hessel rent een stukje mee bij Oudeschild. Daar staan ook Elias en Tera nog een laatste keer.\nEn dan rechtsaf, weg bij de kust en terug richting den Burg. Vol tegen de wind in. Achja, echt heel veel maakt het niet meer uit. Het was een lange dag, en die gaat nog ietsje langer duren. Ergens op dit laatste stuk heb ik nog een plekje verloren, dus ik eindig waar ik begon op plek 6. De laatste kilometer gaat dan opzich wel weer redelijk. Merel staat een stukje voor de finish en ik vraag aan haar of ze aan Tera wil vragen of ze Elias wil geven. Dat lukt, en samen met Elias ga ik, naar een kleine 11.5 uur, over finish. Moe en voor het eerst in uren ook weer met een voldaan gevoel. Hier had ik - al een hele tijd - naar uitgekeken. Even een praatje met Henri die de finishers ontvangt en vervolgens vermoeid plaatsnemen op de paddestoel voor de Stayokay.\n\n\n\nFinish\n\n\nAl snel staat Maik naast mij. Coen, Hidde, Merel en hij hebben de estafette gelopen. Ik dacht vooraf dat ze mij nooit zouden inhalen, ik begon natuurlijk ruim 1.5 uur eerder aan de laatste 60km dan zij aan hun race begonnen. Daarvan was aan het eind nog ongeveer 2 minuten over. Waren we nog bijna samen gefinisht! Hele mooie race van hen onder deze zware omstandigheden!\n\n\n\nBij de paddestoel\n\n\nMet iedereen bijeen gaan we naar binnen bij de StayOkay, en daar wordt een Tesselaar gedronken. Die smaakt heel prima! Stuk beter dan al die gels en zoetigheid van vandaag. Na de race gaan we naar het huisje en halen pizza. Hele goede ook! Toch krijg ik maar met moeite een halve weg. En ondanks de vermoeidheid is ook de slaap later erg matig."
  },
  {
    "objectID": "posts/2024-03-24_Zestig-van-Texel/index.html#en-toen",
    "href": "posts/2024-03-24_Zestig-van-Texel/index.html#en-toen",
    "title": "Zestig van Texel 2024 - 120km",
    "section": "En toen",
    "text": "En toen\nDe volgende ochtend is de eetlust weer teruggekeerd en eet ik nog 1 1/4e pizza voor het ontbijt. We pakken de spullen in want om 10 uur moeten we weer uit het huisje zijn. Hidde en Hannah vertrekken wat eerder en Maik, Merel, Tera en ik maken nog een wandeling. Daarbij moet ik oppassen, want soms verkrampt mijn bovenbeen nog steeds. Die zijn nog niet hersteld!\nDe spierpijn blijft lang hangen. In totaal zo’n anderhalve week. Natuurlijk wordt deze steeds minder, maar hardlopen zit er echt nog niet in. Na anderhalve week kan ik weer een rustig herstelloopje doen. De eerste gaat nog heel moeizaam, maar de tweede alweer een stuk beter. Al merk ik wel dat ik nogsteeds vermoeid ben. De rusthartslag blijft ook en ook mijn HRV blijft ondermaats. Pas na twee weken begint de HRV weer op peil te komen en voel ik ook weer kracht terugkeren in mijn benen. Dat geeft wel een goed gevoel, want was even bang dat het weg zou blijven. Echter, na een paar dagen toch ook weer een griepje te pakken. Valt ook terug te zien aan een flinke dip in de HRV ’s nachts. Wellicht is de weerstand toch nog iets verzwakt? Of gewoon pech? Gelukkig gaat het herstel hiervan snel en voel ik mij hierna weer zoals voorheen. Er komt zelfs een beetje zin om te lopen terug.\n![HRV][hrv.png]\nDus wat heb ik geleerd van deze race? Allereerst dat het heel leuk is om er een weekendje van te maken en met een grotere groep aan de race mee te doen, dat was erg gezellig! Daarnaast ben ik ook tevreden over mijn kledingkeuze. Het was verstandig om met regenjack en waterdichte handschoenen te lopen. Al had een lange broek misschien ook niet misstaan (al denk ik niet dat de spierpijn in mijn bovenbenen door de koude kwam). Meer lange duurtrainingen had misschien toch verstandig geweest, alleen dit paste simpelweg niet in het grotere schema van het leven. Ik denk dat ik een heel fatsoenlijke 60km had kunnen lopen met deze voorbereiding, maar 120km was gewoon net iets te ver, onder deze omstandigheiden tenminste. Daarnaast ook de kwaliteit van de trainingen, ik had niet verwacht dat mijn bovenbenen zo zouden opblazen. Voor mijn gevoel was dit minder dan tijdens de 100mijl die ik in 2022 liep met veel meer hoogtemeters. Hoewel daar de bovenbenen ook pijn deden, vooral met omlaag lopen. De verschillen? Ik liep hier, initieel, harder. Maar toen fietste ik ook nog best veel, met ook regelmatig krachtsessies op lage cadans (&lt;60 RPM). Dat zorge misschien toch voor sterkere quadriceps. Dus de volgende keer: meer krachttraining, heuveltraining als ik heuvels kan vinden en wellicht trappen op en af rennen. Ook is een fietsbegeleider wellicht toch een voordeel bij deze race. Dat zou ik een volgende keer toch overwegen. Al was mijn support zoals altijd ook weer super! En minder gels. Ik miste zout en vet onderweg. Kom ik terug? Wie weet, bloed kruipt waar het niet gaan kan.\nBedankt aan familie en vrienden voor de support en gezelligheid, en aan de organisatie en vrijwilligers voor hun inzet ook met dit barre weer!"
  },
  {
    "objectID": "posts/2024-03-24_Zestig-van-Texel/index.html#voetnoten",
    "href": "posts/2024-03-24_Zestig-van-Texel/index.html#voetnoten",
    "title": "Zestig van Texel 2024 - 120km",
    "section": "Voetnoten",
    "text": "Voetnoten\n[^1] En dit schrijven ook, uiteindelijk heb ik dit afgeschreven op zaterdag 13 april in de avond, een kleine drie weken na de race."
  },
  {
    "objectID": "posts/2023-03-11_Sallandtrail-80km/index.html",
    "href": "posts/2023-03-11_Sallandtrail-80km/index.html",
    "title": "Sallandtrail 80km - 2023",
    "section": "",
    "text": "Om 08.00 sta ik in Nijverdal aan de start van de 80km Sallandtrail. Ruim 9 maanden na de “Grand Trail des lacs et Chateaux” en een kleine 9 maanden na de geboorte van Elias. Vanaf 2 januari ben ik weer consequent begonnen met trainen, en de laatste twee weken van 2022 liep ik ook alweer rond de 55km in de week. Ik heb er zin in! Ik voel me goed, mijn horloge zegt ook dat ik uitgerust en fit ben, en van het griepje dat mij 9 dagen geleden nog de hele dag in bed hield merk ik niets meer.\nVanochtend ben ik om 04.30 opgegaan en heb rustig ontbeten met een kopje koffie, 4 (tarwe)boterhammen met chocopasta en een glaasje appelsap. Alle spullen staan al klaar, die heb ik gisteren met Tera ingepakt. Ze kwam ook nog met een heel handig idee hoe ik mijn waterzak efficient kan bijvullen zonder die uit mijn vestje te halen en zonder dat de slang dubbelknikt (daar heb ik nogalleens last van). Om 5.50 in de auto en richting Nijverdal. Ik neem ruim de tijd want na een week regen heeft het gisteren gesneeuwd en vannacht gevroren. Het kan dus nog glad zijn!\nDe reis gaat voorspoedig en onderweg drink ik nog 500ml sportdrank. Waar het thuis al een beetje wit is, is het in Overijssel ronduit sprookjesachtig: sneeuw en zon. Dat had ik niet meer verwacht begin maart! Eenmaal bij de start lever ik mijn dropbag in (met daarin alleen gels en sportdrank) en kom ik Stein tegen. Hij gaat ook de 80km lopen en we hebben ongeveer hetzelfde raceplan, dus wellicht kunnen we een stukje samenlopen.\n\nRaceplan\nMijn raceplan voor vandaag is duidelijk. Ik wil zo vlak mogelijk lopen, plan is om op 5’/km weg te gaan. Elke 2km een paar slokken sportdrank (500ml/uur), en elk halfuur een gel. Dat komt dan uit op ongeveer 90 gram koolhydraten per uur. Ik start met 2l sportdrank, en vul op het 25km en 50km punt een liter bij (in de zak, niet in de flesjes). Daar pak ik ook nog wat gels. Verder ben ik niet van plan van de posten gebruik te maken.\n\n\nStart - 25km\nOm 08.00 klinkt het startschot ik sta zoals gewoonlijk vooraan en wordt gelijk links en rechts voorbijgelopen. Al snel gaat het linksaf een klein heuveltje op en daar haal ik weer wat mensen in. Ik loop vlack achter Stein en tel de mensen in mijn buurt. Als ik het goed heb loop ik op nu toch weer op plek 4. Nu is het nog overzichtelijk en toch fijn om te weten waar je loopt.\nDe eerste km klopt aardig met het voorgenomen tempo, maar daarna gaan de kilometers toch wat sneller dan ik in mijn hoofd had. Mijn hartslagmeter zegt ook 170bpm, maar daar geloof ik niets van! Die hoge hartslag bleef overigens de hele dag, dus maar op RPE gelopen. Na een kilometer of twee loopt er iemand richting de twee koplopers en al gauw kom ik daarachter in een groepje van vijf, drie mannen (waaronder Stein) en de eerste twee dames in de race. Het loopt wel lekker in het groepje, maar we lopen wel iets harder dan ik eigenlijk wilde. Dus zelf houdt ik een beetje in. Alleen als het iets omhoog gaat, ik merk dat ik dan wat sneller loop om vervolgens op het vlakke weer voorbij gelopen te worden. Zo verstrijkt het eerste uur. Alles gaat makkelijk en we lopen door de prachtige witte wereld rondom Holten. De eerste drankpost is komen te vervallen, maar dat maakt niets uit want ik was toch niet van plan daar te stoppen. Het tweede uur verloopt vrijwel hetzelfde behalve dat we één dame kwijtraken en we dus met zijn vieren verder lopen.\nLangzaamaan begin ik aan de eerste post te denken, dat is doel één. En die komt eerder dan verwacht. Ik dat dat de post pas bij 30km was, maar na 25km zie ik ineens de tenten en de startboog staan. Ik stop bij de dropbags, zie de mijne, doe de gels in mijn vest, vest uit, drinkzak open.. hè irritant, drop van mijn petfles gaat er niet af. Na even klungelen lukt het toch en vul ik de zak. Even vest op de kop om de luchtbel eruit te zuigen (anders gaat het zo klotsen op je rug) en pardoes vallen alle gels er weer uit. Ik zie de rest van mijn groepje alweer vertrekken en zelfs een paar mensen die achter ons lopen staan alweer klaar om te vertrekken. Ok, gels er weer in en weglopen. Dat ging niet heel soepel! Slok nemen… ohnee toch weer die knik in de slang, stoppen? Nee ik loop maar door ik krijg er namelijk wel een beetje doorheen. De eerste 25km gingen super, maar eindigen een beetje stroef…\n\n\n25 - 50km\nIk weet inmiddels niet meer precies waar ik loop. Al met al heeft de stop zo’n twee minuten gekost en ik zit nu achter een loopster die ik nog niet eerder heb gezien. Ik heb ook wat moeite om mijn tempo weer terug te vinden. Sterker nog ik voel me even wat minder. Ik volg de loopster voor mij en na een tijdje worden we ingehaald door wat ik denk dat de eerste lopers van de 10km zijn. Eentje begint te praten en ik praat wat terug, maar ik merk dat ik het zwaar vind om te praten. Dat is niet echt een heel prettig idee in deze fase van de race. Wel zie ik in de verte de drie lopers uit mijn oude groepje dus ik krijg weer een idee waar ik zit. Tot kilometer 35 voel ik mezelf best matig. Ik baal ook een beetje van de slang die geknikt zit en dat het vullen van de zak wat lastig ging, maar weet ook dat ik mij daar niet te druk over moet maken. Als ik ga mokken wordt het zeker een heel lange dag! Wel lukt het om na een tijdje weer aan te sluiten bij mijn oude groepje. Daarbij kom ik erachter dat ik met mijn rechterhand het slangetje van mijn drinkzak onderin goed kan duwen tijdens het drinken en zo wel wat binnen krijg. Dat is dan weer positief en ik merk dat ik mentaal en fysiek mezelf weer beter begin te voelen. Op naar de volgende stop op 40km!\n\n\n\n© Lamberth Fotografie\n\n\nZoals gepland ga ik de bevoorrading overslaan, bij de post is het echter heel druk omdat dit ook het punt halverwege de 25km race is. Iemand roept al “80km linksaf” maar ik zie niet precies wat hij bedoelt. De rest van mijn groepje stopt bij de post en ik loop rechtdoor en volg een lijntje op mijn horloge dat voor mijn gevoel naar links gaat. Echter, het voelt niet helemaal goed en opeens zie ik op mijn horloge staan dat het nog ~7km is tot de finish. Shit! Ik draai me om en zie een hele stoet 25km lopers mij tegemoet lopen. Ik loop helemaal terug naar de bevoorrading, vraag om de route en wordt gewezen op een bordje. Ah, ja… dat was inderdaad wel echt linksaf. Stom om niet even rustig te kijken… dat heeft mij een paar minuten gekost. En nu weet ik weer niet waar ik loop. Alleen in tegenstelling tot na de vorige post voel ik me nu wel goed. Ik haal iemand in die ik niet eerder heb gezien - in plaats van wat tijdswinst door niet te stoppen heeft het dus alleen maar tijd gekost - en op een open stuk zie ik weer mijn oude groepje in de verte. Alleen ligt dat nu een beetje uit elkaar. Het stuk dat nu komt kan ik mij nog goed herrinneren van de vorige keer. Er komen wat stukjes door weilanden aan. Langzaamaan kom ik weer iets dichterbij en vlak voor het 50km punt haal ik Stein en de andere jongen uit mijn oude groepje bij. Alleen de eerste dame loopt nog een stuk voor mij.\nBij de 50km post pak ik mijn dropbag en dit keer gaat wel alles goed! Ik gun mezelf een colaatje en 3 tucs en loop als vijfde weer weg bij de post.\n\n\n50km - finish\nMet dit soort lange races helpt het om de race in stukjes op te knippen. Er zijn in mijn hoofd nog twee stukjes over van twee keer 15km. De eerste 15km wordt pittig, met een aantal klimmetjes en komt terug bij de 50km post. Daarna is het nog 15km door naar de finish (die ik stiekem opbreek in het stuk tot de 40km post en de laatste ruim 7km naar de finish).\nMaargoed, eerst deze vijftien heuvelachtige kilometers. Voor mij zie ik niemand, vanachter sluit nog één iemand aan. Omhoog gaat niet meer heel makkelijk en ik besluit dus ook voorzichtig te doen op de heuveltjes. Dat kost een beetje tijd, maar jezelf nu opblazen betaal je daarna dubbel terug. Na een kilometer of tien zie ik dat de tweede dame vlak achter ons loopt. De heuveltjes zitten er inmiddels een heel eind op en ik loop langzaam weg bij mijn metgezel richting de post op 50km. Dit stukje was overleven, maar op het vlakke voel ik mij eigenlijk nog steeds best goed!\nOp 65km sla ik de post weer over. Dat maakt dat ik de laatste 15km begin vlak voor de eerste dame. Ik moet ook even stoppen om mijn hamstrings te rekken, beide voel ik aardig op spanning staan en ik moet oppassen dat de kramp er niet inschiet. Zij loopt daarnaast iets harder dan ik en haalt mij weer bij. Totaan de finish lopen we ongeveer gelijk op. Omdat ze vooraan loopt fietsen er ook twee mensen van de organisatie in haar buurt. Die maken af en toe een praatje en dat is best prettig. Dit stuk gaat eerst weer door de weilanden om vervolgens het bos in te duiken richting de finish. Op een lang recht stuk zie ik in de verte iemand lopen. Dat kan alleen iemand van de 80km zijn (de 50km komt niet op dit stuk) en moet dus de 3e man in de race zijn. Dat motiveert weer een beetje extra en na een paar minuten haal ik hem in.\nOp het vlakke lukt het nogsteeds om 5’/km te lopen, alleen omhoog gaat het iets langzamer. Maar ik voel me nog goed. Bij de laatste post loop ik weer door en nu ben ik op het punt waar ik eerder verkeerd liep. Af en toe halen we nog een 50km loper in. In de laatste twee kilometer volgt nog een zandkuil en pittige klim en daarna kan ik nog aardig doorlopen over de finish. Na 6u49min21s kom ik als 3e over de streep. Net geen 5’/km maar wel dik tevreden met hoe de race verrlopen is! Op een paar kleine foutjes na ging eigenlijk alles volgens plan vandaag en daarnaast was het een prachtige dag. Vooral de eerste 25km toen er nog volop sneeuw lag leverde een schitterend landschap op. Moe maar voldaan ga ik op een bankje zitten, praat na met wat wat mensen van de organisatie en diegene die rond dezelfde tijd gefinished zijn en geniet van twee bekertjes bouillon in de zon.\nHeel erg bedankt aan de organisatie voor deze mooie trail!"
  },
  {
    "objectID": "posts/2023-10-20_Devils-trail-Nijmegen-33km/index.html",
    "href": "posts/2023-10-20_Devils-trail-Nijmegen-33km/index.html",
    "title": "Devil’s trail Rijk van Nijmegen (33km) - 2023",
    "section": "",
    "text": "Samen met mijn broer Paul was ik bij de Devil’s trail Rijk van Nijmegen. Voor de race zaten we in de auto, we waren vroeg en het was niet al te best weer, een beetje vooruit te kijken op de race. Op een gegeven moment ging het over uitlopen, en toen kwam de uitspraak finishes count van Jim Walmsley te spraken. Dit zegt hij na zijn eerste 100 mile finish, waarbij hij de race leidt, verkeerd loopt na 90 mijl, verdwaald maar volhard en de weg weer vindt. Uiteindelijk bereikt hij mentaal uitgeput de finish uren achter de winnaar, maar kijkt hij toch op een positieve manier teruig op de race[^1]. Finishes count een goed motto en ik zou er - op een heel bescheiden manier - nog een keer aan terugdenken.\nDe start is 25 minuten uitgesteld omdat niet alle startnummers op locatie waren. Maar om 11.40 start dan toch de 33km race. Vier weken eerder was ik gedeeld tweede bij de Devil’s trail op de Utrechtse heuvelrug, en ondanks dat deze race overwegend in het teken staat van de voorbereiding op Olne-Spa-Olne heb ik toch besloten ook hier voorin mee te gaan en gewoon te kijken waar het schip strand. De start is vrij rap en na twee kilometer lopen we nog met een groepje van zes. De volgende kilometer loopt af en gaat nog sneller dus ik ben benieuwd of dit de hele race zo door zal gaan, vast niet. Op de stukken omlaag merk ik dat ik moeite heb om de eerste in het groepje bij te houden. Zodra het dan weer een beetje vlak is loop ik het gaatje weer dicht. Zal gebrek aan techniek en durf zijn met naar beneden lopen. Na een paar kilometer volgt de Duivelsberg, het zwaarste klimmetje van deze trail, en hier merk ik dat ik omhoog wel heel makkelijk meekom. Sterker nog, het lijkt wel alsof ik gewoon een beetje herstel. Dat voelt goed. Nog een paar kilometer verder wordt er iets versneld en beginnen er wat gaatjes in het groepje te komen. Ik ga met de eerste mee, even later sluit nog iemand aan en dan zijn we ineens los met zijn drieën. Leuk, het gaat weer om de knikkers.\nNa ruim 10km verlaten we omgeving van de Duivelsberg, steken de weg over en beginnen aan de tweede grote lus richting Mook. Ik ken de omgeving hier goed, ben in de buurt opgegroeid en heb er vroeger veel op het MTB parcours gereden. Bij de Nijmeegsebaan staat de tweede drankpost ik stop niet maar de andere twee lopers stoppen wel. Degene die het meest op kop loopt is een Belg en die vraagt of ze hier geen bekers hebben, maar die moest je zelf meenemen (het is een bekerloos evenement) dus ik ben bang dat hij de rest van de race zonder drank zit. We lopen zo een paar kilometer door en ik kijk ernaar uit dat we alweer bijna op de helft zitten, aftellen is altijd fijn. Ik volg en zit wel goed. Maar dan is er opeens een schreeuw. Vreemd. Ik kijk voor de zekerheid op mijn GPS horloge en zie op de kaart: nog +/-3km te gaan. Dat kan niet kloppen! We moeten fout zitten, maar overal staan pijlen. Ik zeg tegen mijn twee medelopers dat we verkeerd zitten, maar die lijken daaraan te twijfelen. Ik weet het alleen zeker en uiteindeijk haalt het derde lid van onze groep op mijn verzoek mijn telefoon uit mijn racevest. Ik zoek snel naar de route en dan zie ik wat er fout is gegaan. We hadden een heel stuk terug linksaf gemoeten, maar zijn daar rechtdoor gelopen. Na 200m volgde weer een pijl naar rechts, dachten wij, maar dit bleek een pijl voor de terugweg. De heen en terugweg lagen hier gewoon heel dicht bij elkaar. We besluiten door te lopen, komen weer bij de Nijmeegsebaan, en mengen ons weer tussen de andere lopers. Ik loop trouwens nog met mijn telefoon in de hand, dus ik vraag of iemand die terug wilt stoppen achterin mijn racevest. Gelukkkig wil die derde jongen dat doen.\nEn dan begint het mentale spelletje. Je moet jezelf weer opnieuw opladen. Ik kijk op mijn horloge en zie je dat we nog 19km moet lopen. Ik was juist zo blij dat we bijna op de helft waren.. We hadden al uitgerekend dat de extra lus 2 a 3km was (het bleek 2.7km), dus de knikkers zijn wel verspeeld en er zitten heel wat mensen voor ons. Ik denk terug aan finishes count. Stoppen is sowieso geen optie maar hoe je de race vervolgt heb je ook zelf in de hand. We lopen eerst nog met zijn drieën. Alleen na een paar kilometer geeft de Belg er de brui aan, die roept wat en loopt rustig de race uit. De derde loper (die mijn telefoon pakte) trekt nog aardig door en ik moet hem laten gaan. Ik besluit mijn eigen tempo aan te houden, en het maar positief in te zien: met de extra kilometers is het toch maar mooi net iets meer dan de helft van de afstand voor Olne. Dat tempo vasthouden gaat goed. Gestaag worden er weer mensen ingehaald. Kilometers lang zie ik op de rechte stukken ook mijn eerdere metgezel nog voor mij maar op een gegeven moment raak ik die langzaam kwijt. Uitlopen, en wellicht een top tien plek, dat is het nieuwe doel. Vlak voor een U-bocht zie ik dan toch weer even kort mijn oude metgezel, dus zoveel terrein verlies ik ook weer niet dat geeft weer wat moraal. En zo vervolgd zich de race, op een gegeven moment loop ik ook tussen de 11 en 22km lopers en dan weet ik helemaal niet maar waar ik mij bevind. Tot ik twee kilometer voor het einde, bij de drankpost op de Nijmeegsebaan nota bene, mijn oude metgezel weer inhaal. Het laatste stukje gaat lekker en na ruim 2u34min kom ik over de finish, ruim 7 minuten achter de winnar als 9e (8e man), en als eerste van ons oorspronkelijke kopgroepje.\nPaul (die de 22km liep) is ook al binnen en samen drinken we een alcoholvrij oersoep. Tijdens de race hadden we prima weer, maar net als voor de race wordt het nu weer minder. Ik heb een goed gevoel, jammer van het foutlopen maar ik ben blij met hoe de wedstrijd verder is verlopen en hoe ik mij over de teleurstelling heen kon zetten. Dat was niet een goede training qua kilometer maar ook mentaal. Wel heb ik een aantal dingen geleerd. Één loop niet zomaar achter je medelopers aan die kunnen ook fout lopen. En twee: zet überhaupt gewoon de routekaart aan op je GPS horloge dat had het foutlopen wel voorkomen."
  },
  {
    "objectID": "posts/2023-10-20_Devils-trail-Nijmegen-33km/index.html#voetnoten",
    "href": "posts/2023-10-20_Devils-trail-Nijmegen-33km/index.html#voetnoten",
    "title": "Devil’s trail Rijk van Nijmegen (33km) - 2023",
    "section": "Voetnoten",
    "text": "Voetnoten\n[^1] Found on 49"
  },
  {
    "objectID": "posts/2022-05-29_grand-trail-des-lacs-et-chateaux/index.html",
    "href": "posts/2022-05-29_grand-trail-des-lacs-et-chateaux/index.html",
    "title": "Grand Trail des Lacs & Chateaux 160 - 2022",
    "section": "",
    "text": "Het is zaterdagochtend 21 mei 2022 02.00 de wekker gaat, tijd om op te staan. Vandaag is de dag van mijn eerste 100 mijl race, de Grand Trail des Lacs & Chateaux. Met 6800m D+ en een ITRA 6 classificatie valt deze race in de zwaarste categorie. Al een aantal jaar loop ik met het idee om een 100 mijl race te lopen, de klassieke ultra afstand, en vandaag moet het gebeuren. Deze race heb ik ook bewust gekozen omdat het vroeg in het jaar plaatsvind. Over 4 weken is Tera namelijk uitgerekend van onze eerste zoon. Vanaf dat moment zal lopen even naar het tweede plan verdwijnen. De afgelopen maanden had ik echter nog alle tijd om te trainen. En zo sta ik dus op, met een kleine 2000 loopkilometers in de benen dusver in 2022 (2x zoveel als mijn fietskilometers dit jaar).\nOm 02.15 zit ik aan 4 witte boterhammen met pure chocopasta in de keuken van ons huisje. Ik heb nog best redelijk geslapen. Na het startnummer ophalen om 18.00 de dag van tevoren, het priegelen met de bevestiging van de GPS tracker, en een laatste alcohol vrij biertje ben ik om 20.30 naar bed gegaan. Inslapen lukte in het begin niet echt, half 9 is gewoon te vroeg, maar ergens ben toch in slaap gevallen en heb uiteindelijk toch nog zeker 4 uur goede slaap gepakt.\nNa het ontbijt en het gebruikelijke badkamerritueel worden de laatste spullen uit de vriezer (zelfgemaakte energie ballen en quesedillas) in de drop bags gedaan. Inmiddels zijn ook Tera, Dominique, Jarno, Marja en Cora en Hessel opgestaan en rond 03.20 vertrekken we richting de start."
  },
  {
    "objectID": "posts/2022-05-29_grand-trail-des-lacs-et-chateaux/index.html#voetnoten",
    "href": "posts/2022-05-29_grand-trail-des-lacs-et-chateaux/index.html#voetnoten",
    "title": "Grand Trail des Lacs & Chateaux 160 - 2022",
    "section": "Voetnoten",
    "text": "Voetnoten"
  },
  {
    "objectID": "posts/2022-05-29_grand-trail-des-lacs-et-chateaux/index.html#footnotes",
    "href": "posts/2022-05-29_grand-trail-des-lacs-et-chateaux/index.html#footnotes",
    "title": "Grand Trail des Lacs & Chateaux 160 - 2022",
    "section": "Footnotes",
    "text": "Footnotes\n\n\nPeanut Butter Cookie Dough Energy Balls↩︎\nChocolate Fudge Brownie Bites↩︎\nHew-Butler T, Noakes TD, Soldin SJ, Verbalis JG. Acute changes in endocrine and fluid balance markers during high-intensity, steady-state, and prolonged endurance running: unexpected increases in oxytocin and brain natriuretic peptide during exercise. Eur J Endocrinol. 2008 Dec;159(6):729-37. doi: 10.1530/EJE-08-0064. Epub 2008 Sep 15. PMID: 18794210.↩︎"
  },
  {
    "objectID": "about.html",
    "href": "about.html",
    "title": "About",
    "section": "",
    "text": "I’m Richard (1990) and this page is still under construction."
  }
]